#-*- mode: mandoku-view; -*-
#+TITLE: 十門辯惑論
#+DATE: 2015-08-30 22:29:02.962426
#+PROPERTY: JUAN 2
#+PROPERTY: LASTPB  <pb:KR6r0144_TKD_33-0135a>
#+PROPERTY: ID KR6r0144
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
#+PROPERTY: LASTPB  <md:KR6r0144_T_001-0554a>
<pb:KR6r0144_TKD_33-0135a>¶

大慈恩寺沙門釋復禮撰
¶反經贊道門第¶六
稽疑曰提婆達多後爲如來者則是
菩薩也¶豈有菩薩而勸人害父乎若
業合害者闍王¶必應自害何爲待勸
而害也若業非害者菩¶薩初無害心
不應勸人令害也聖人設教何¶至斯哉
¶辯惑曰山非自高所以高者澤下
夏非自¶暑所以暑者冬寒故水火相
革而變生鹽梅¶相糅而功著相糅也
者相異也爲功則大同¶相革也者相
反也在變則咸順故可否相濟¶損益
相成殊途而同歸何莫由斯道詳夫
大¶權菩薩住不思議應物而遊従人
之利害放¶情而動忘巳之得失人之
利矣巳雖失而行¶之人之害矣巳雖
得而違之而大智若愚正¶言似反見
之者誹毀聞之者聽瑩然則凡¶夫之
行有否有臧聖人之道或逆或順凡
夫¶之行褊否臧不足以訓時聖人之
道弘逆順¶咸可以匠物順而匠物
<pb:KR6r0144_TKD_33-0135b>
者文殊之等也逆而¶匠物者調達之
流也惑曰順以化人久事斯¶語逆而
教俗深異所聞將以書紳希更指¶掌
釋曰起子者商也聊爲子言之夫善
著則<md:KR6r0144_T_002-0554b>¶顯惡惡著則明善必然之分其
理不弋故聖¶人之用權道也惡旣著
矣善自明矣惡著¶俾人之内省善明
使物之思齊思齊旣可以¶勸善内省又
可以止惡順而弘道者亦以止¶勸也
逆而行事者亦以止勸也止勸旣均矣
¶優劣可得乎而人聞師利是聖人卽
扣頭申¶敬謂達多爲菩薩卽扼腕不
平斯蓋朝三¶暮四識五迷十可爲受
化之人耳安知爲化¶之理哉孔子曰
三人行必有我師焉擇其¶善者而
従之其不善者而改之人善爲師茲
¶理久著仲尼旣稱善誘矣調達何用不
藏¶耶故經云由提婆達多善知識故
令我具足¶六波羅蜜卽其義也惑人
又曰若順道不¶能勸善也可湏反經以
勸之順道不能¶止惡也可湏反經以
止之今順而爲化旣足¶矣何用反而
爲化乎釋曰夫二儀覆載四¶序生
成十門辯惑論卷中苐二張
集
<pb:KR6r0144_TKD_33-0135c>
夏氣長羸隴麦以之憔忰秋風淒緊
¶巖桂以之芳菲舂日遲遲未可使菊
華榮曜¶冬霜凛凛詎能遣松貞搖落
惟夫大悲運物¶若兩儀之覆載因機
設教猶四序之生成稟¶悟各殊似數
物之榮忰智者因喻而得解庶¶幾沿
淺及深無又曰爲惡可以化人者惡
¶人爲惡亦化乎惡人若巳能化者何
用善人¶爲化乎釋曰惡人爲逆果或
賖而未受大士¶行權報在今而必驗
今則斯湏可覩物恐怖¶而能焌賖則
冥寞難知人僥倖而冀免故惡¶人不
足以化物必俟大權爲化焉然調達
始¶終行事權實雙辯經云惡友猶是
權名論曰¶大賓方爲實稱故鷲山會
上天王記十號之<md:KR6r0144_T_002-0554c>¶尊奈國經中地獄
比三禪之樂至仁不辵¶應同穎叔小
惡無犯豈作潘崇固以父王定¶業不
移必遇其逆佛弟因之有勸示受其
殃¶實也末始勸人權也令人見勸
旣令人見¶勸也亦令人見殃也殃生
於勸勸止則殃息¶見勸故怖殃怖殃而
止勸斯則調達之勸¶欲令人不勸耳
十門辯惑論卷中苐三張集
<pb:KR6r0144_TKD_33-0136a>
令不勸故勸則勸爲不勸乎¶權有勸
尙爲不勸實無勸安得有勸哉此迺
¶錫類之義本全同惡之疑可息仁而
能反¶兼四子以爲師非道可行駕一
乘而通達子¶夏旣其默識師利曾何
致疑介如石焉豈¶俟終日矣
¶觀業救捨門第¶七
稽疑曰頻婆娑羅首供養佛佛見提
希之¶時頻婆幽而未死以佛大悲神
力芥子尙納¶湏彌如何不救頻婆令
其遇害至於闍王瘡¶痏特照神光將
入地獄逐延遐壽於逆子何¶幸獨得
延齡於賢父何幸獨不延也但頻婆
¶證果賢王也應救而不救之闍王賊
臣逆子¶也不應救而救之何以勸將
來何以示人子¶顚而不扶焉用彼相
狂子害父佛何爲哉
¶辯惑曰夫業之爲理也大矣哉深焉
不測廣¶焉不極眇眇綿綿變化消息
夷兮無形希兮¶无聲無形无聲庶類
以生生極之謂命習成¶之謂性其體
也若無而有其用也不疾而速¶方其
來也不可排方其謝也不可止至若
十門辯惑論卷中苐四張集
<pb:KR6r0144_TKD_33-0136b>
天¶地之廣陰陽之靈日月貞明於上
山川紀¶理於下幽顯異致而云爲動
植殊途而布¶濩人咸見其然也而莫
知所以然也故或<md:KR6r0144_T_002-0555a>¶推之於自然或付
之於造化或言始生於元¶氣或云稍
長於盤古或謂中有神我傍興衆¶物
或執上有梵天下生羣類或道冥爲
自性¶従無形而變有形或計體是微
塵従不化而¶生所化斯皆失其本而
迷其未昧其源而惑¶其流所以異見
紛馳殊情競擧豈知業因心¶起心爲
業用業引心而受形心隨業而作境
¶六道昇降財成而不越二儀上下剖
判而斯¶分然則因業受身身還造業
従心作境境復¶生心無始无終譬之
於輪轉非空非有喻之¶於幻化四生
易其滋漫三界難以歸根然¶而業之以
善惡分流報之以苦樂殊應積善¶餘
慶爲善所以致樂積惡餘殃作惡所
以階¶苦若影隨形而曲直雖離朱督
繩不能比其¶定若嚮隨聲而大小雖
師曠調輭未可喻¶其均不見形直而
影斜豈有善修而報苦不¶聞聲小而
十門辯惑論卷中苐五張集
<pb:KR6r0144_TKD_33-0136c>
嚮著詎有惡成而果樂亦猶田畯¶勉
職黍禝盈疇農夫失時茨棘徧野借
使耕¶而鹵莾其事私而滅裂其業欲
望不稂不莠¶如坻如京採薜荔於水
中搴芙蓉於木末¶也或曰善爲福始
惡是罪源同影嚮之無¶違類耕耘之
有報敬聞命矣何迺頻婆爲善¶翻以
禍終阿闍積舋仍蒙福末釋曰不亦
¶善乎而問之也子聞業之有報也未
聞報之¶有時也夫業之感報有三時
不同焉有見報¶業者此身作業卽身
而受也有生報業者¶今身造業次生
而受也有後報業者此生未¶受後後
生方受也初猶禾菽之類也經時卽
¶熟焉次猶梾麰之等也易歲乃登焉
後猶<md:KR6r0144_T_002-0555b>¶桃李之輩也積年方實焉故昔
勤今墯者¶野无秋實之望家有歲積
之盈昔墯今勤¶者朝無數粒之資夕
有餘糧之畜豈可以見¶勤者不足謂
不足非始於惰乎見墯者有餘¶謂有
餘非始於勤乎冀以象而申意更借
事¶而明理曰有二人相與爲隣築室
焉一人先¶拙而後巧一人先巧而後
十門辯惑論卷中苐六張集
<pb:KR6r0144_TKD_33-0137a>
廢先拙者築室甚¶陋居而習伎伎成
而思巧旣巧而變其拙¶矣先巧者築
室甚精居而自養養過而業¶廢旣廢
而失其巧矣雖失其巧其屋尙精焉
¶雖變其拙其居猶陋焉及乎歲序
綿移風雨¶飄浸舊宇旣廢新搆聿興
卽工拙所營精陋¶復反矣因斯而談
身者心之宅而業之果也¶業者心之
用而身之因也工拙相代者善惡¶更
習也舊宇新搆者前身後生也頻婆
雖今¶無辵行而昔有不臧阿闍雖現
是惡人而徃¶修善業不臧所以遇禍
修善所以延齡其致¶可尋何足多恠
來論曰以佛大悲神力芥子¶尙納湏
彌如何不救頻婆令其遇害釋曰夫
¶業有決定也者有不定也者不定則
易轉其¶業可亡決定則難移其報必
受頻婆定業也¶如何可救乎故良醫
不能愈命盡之人慈母¶不能乳口噤
之子矣然則人而有業物也無¶心无
心則我心能制山大或可入於小有
業¶則彼業爲主命促不可引而長今
乃以無心¶而例有心將有業而齊無
十門辯惑論卷中苐七張集
<pb:KR6r0144_TKD_33-0137b>
業北轅適越相去¶不亦漸遥哉又曰
於逆子何幸獨得延齡於¶賢父何幸
獨不延也
¶釋曰按涅槃經頻婆娑羅徃於毗富
羅山遊<md:KR6r0144_T_002-0555c>¶行射獵同徧曠野悉無所得
唯見一仙五通¶具足卽勅左右而令
殺之其仙誓言我於¶未來亦當如是
而害汝命又云佛語闍王汝¶昔巳於
毗婆尸佛初發阿耨菩提之心竊以
¶馳騁發狂肆虐於五通之上景行行
止歸心¶於七佛之初或宿善不亡因
懺浣而延壽或¶餘殃未殊遭殺逆而
非命非命由乎肆虐詎¶是無辜延壽
始乎歸心寕稱有幸請修三報¶之理
當反一隅之惑又曰頻婆得果賢王
也¶應救而不救之闍王賊臣逆子也
不應救而¶救之釋曰觀無量壽經云
頻婆娑羅幽閉置¶於七重室内自然
増進成阿那含諸經論並¶云阿那含
者名爲不還更不還生欲界故涅¶槃
云阿闍唯見現在不見未來父王无
辜撗¶加逆害心生悔熱徧體生瘡又
云若不隨順¶耆婆語者來月七日墮
十門辯惑論卷中苐八張集
<pb:KR6r0144_TKD_33-0137c>
阿鼻獄詳夫幽憤而¶昇上果雖外凶
而内吉冥目而超不界雖¶名死而實
生救之則翻損任之則自益至¶若身
瘡而心熱罔知迴向之路業深而報
近¶將墜泥犂之城救之則爲益任之
則爲損¶斯則觀其所應救救之以爲
益察其所應¶捨捨之以爲利而曰應
救而不救之所不¶應救而救之聖心
雖微知之何陋矣然定報¶受之而不
易明業之難犯也重罪悔之而以¶輕
明行之可革也行可革惡人遷善於
濫觴¶業難犯善人止惡於探湯惡止
善行卽有恥¶且格斯蓋導之以德也
豈若齊之以刑也父¶子咸巳進於道
何顚不扶乎賢愚並可従於¶化何來
不勸乎知我者希則我貴矣在旃¶¶在旃
¶隨教抑揚門第¶八
稽疑曰涅槃章門揔括羣品不依涅
槃恐難¶成佛何爲讃功德之處輕於
般若法花乎若¶以般若捨執著爲優
則涅槃爲半偈捨身豈¶劣於般若也
若以法花證大乘爲優則涅¶槃以大
空爲門豈劣於法化也法門不二何
¶十門辯惑論卷中苐九張集
<pb:KR6r0144_TKD_33-0138a>
爲二之哉
¶辯惑曰眞身寂靜豈存言說至理希
微本亡¶性相雖無言說不違言說之
道雖無性相而¶爲性相之津譬夫明鏡
無爲形來而像著幽¶谷不撓聲及而
嚮盈然則衆籟參差無谷¶不能以致
嚮羣物絡繹无鏡何若而生像¶故知
形聲爲之感鏡谷爲之應感應一虧
視¶聽兼失矣竊以如來有無緣大慈
不思弘願¶者明鏡幽谷也衆生有聞
熏習之種發菩提¶之心者羣形衆聲
也玉毫明而三十二相著¶鏡中之像
也金口發而一十二部宣谷中之¶響
也自波羅苑内明苦集滅道堅固林
中說¶常樂我淨其間八藏咸闡三乘
競馳甘露之¶味不殊大雲之澤无別
然而小草大草受之¶者少多有緣無
緣服之者生死漸頓於焉百¶慮半滿
所以多門本乎其源莫非一致故自
¶本而觀也泯然平等矣自末而觀也
森然不¶同矣不同所以各解平等所
以一音一音故¶法門以之不二各解
故教跡以之非一若乃¶演六度之法
十門辯惑論卷中苐十張集
<pb:KR6r0144_TKD_33-0138b>
談四絕之理卽有以明空依空¶而起
行斯般若之爲義也明六種譬喻辯
三¶法平等破二以歸一迴小以従大
斯法花之<md:KR6r0144_T_002-0556b>¶爲旨也弘三點之奥闡四
德之妙異客出其¶家珍新醫用其舊
乳斯涅槃之爲致也此¶並大乘之秘
府方等之妙門賢聖仰止之崇¶山經
論朝宗之巨海得之者成可以致遠
失¶之者誰能以不泥來論云不依涅
槃恐難成¶佛仁欲謂不依法花般若
而可成佛者乎然¶則法花是衆經之
王般若爲諸佛之母孰見¶無母而孕
子無王而統人哉義無優劣斷可¶知
矣來論又云何因讃功德之處輕於
般若¶法花乎夫以隨時之義沿革不
可守其常唯¶變所適取捨必貴存其
會和扁隨病而授藥¶班倕任物而施
巧豈寒溫不變規矩有恒哉¶况尋繹
成文有異來旨經云上語亦善中下
¶亦善金剛寶藏滿足無缺又云如諸
藥中醍¶醐第一又云亦如日出放千
光明又云譬如¶衆流皆歸於海又云
修行是經卽得具足十¶事功德夫以
十門辯惑論卷中苐十一張集
<pb:KR6r0144_TKD_33-0138c>
分流設險海君爲百谷之王¶列曜成文
日天作三光之主金剛寶中之第¶一醍
醐藥中之最上三語僉善何句義而
¶非玄十事以成何功業而不備其比
興也如¶彼其稱揚也如此靜而詳校
諒己非輕矧如¶涅槃梵本偈逾三万
震旦所譯纔出十千法¶鏡開而未全
玄珠得而方半也惑曰教跡¶非一法
門不二辯功德之有無明經本之廣
¶略怡然理順矣但高下相傾長短相
形旣法¶花云此經第一餘經得非其
亞乎涅槃云此¶經尊勝餘經得非卑
劣乎般若云此法門不¶可思議餘法
門得非可思議者乎斯義不明¶前疑
復振也釋曰夫以利涉大川舟楫爲
之<md:KR6r0144_T_002-0556c>¶最載馳廣陸車騎爲之先燕處超
然宮觀¶爲之長雖水陸殊位動靜異
冝而万國非¶止一人也九州非止一
地也故畫鷁芳橈周¶流而莫輟騰駒
繡䡰馳騁而未巳跱鳯華居¶寢處而
寧廢斯則舟楫未嘗不爲最車騎未
¶嘗不爲先宮觀未嘗不爲長也其有
局於水¶鄕者得車卽破之專於山野
十門辯惑論卷中苐十二張集
<pb:KR6r0144_TKD_33-0139a>
者與舟卽剖之¶身不下堂者莫辯舟
車之所用心務行邁者¶罔知棟宇之
所適若斯人者何足與言於道¶哉孔
子曰教人親愛莫善於孝教人禮順
莫¶善於悌又曰法象莫大乎天地著
明莫大乎¶日月此亦各隨其義以稱
莫善也以云莫大¶也諸經言乎第一
者盍亦従此而明歟
¶十門辯惑論卷中
¶¶¶丙午歲高麗國大藏都監奉
勅雕造
十門辯惑論卷中苐十三張集
<pb:KR6r0144_TKD_33-0139b>
十門辯惑論卷下¶¶集